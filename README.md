Семе
Направити игру инспирисану животом биљака и животиња на једној ливади. На ливади се
налази семе руже, руже, јајашца пужа и пужеви, а циљ играча је да открије сва поља са семеном
и јајашцима.
Ливада је матрица квадратног облика. На почетку игре на већини поља на ливади расте само
трава, али постоје поља на којима се осим траве налази семе руже или и поља на којима су
јајашца пужа.
Семе руже се може наћи на било ком пољу на ливади. Количина семена на једном пољу може
бити мала и велика, што је означено целобројним вредностима 1 и 2, респективно. Јајашца пужа
се могу наћи на било ком пољу на ливади. Количина јајашца на једном пољу је увек иста и
одговара целобројној вредности 1. Семе руже и јајашца пужа се не могу наћи на истом пољу на
ливади.
Величина и почетни распоред семена руже и јајашца пужа на ливади се учитава из датотеке и
они се не могу померати током игре, али се могу преобразити како ће касније бити описано.
Потребно је предвидети могућност појаве нових врста заметака сличних семенима руже и
јајашцима пужа. У овој верзији игре није потребно додавати нове врсте заметака.
Играч млазом воде покушава да погоди сва поља на којима се налазе семе руже и јајашца пужа.
Млаз воде који испаљује играч се може разликовати по снази и може бити мале и велике снаге,
што је означено целобројним вредностима 1 и 2, респективно. Садржај поља на коме је семе
руже или јајашце пужа на ливади мора остати тајна, док се поље не погоди млазом воде. Ако
млаз воде падне на скривено поље садржај тог поља се открива за играча. Ако се испали вода
на већ откривено поље ништа се не дешава.
Осим откривања скривени садржај на пољу може изазвати различите реакције. Ако се на пољу
налази само трава нема додатних реакција. Исто је ако се на пољу налази пуж или ружа.
Ако је на пољу семе руже сабира се количина семена и снага млаза воде и у зависности од збира
промене су следеће:
• Ако је збир 2 на том пољу израшће ружа.
• Ако је збир 3 са тог поља нестаће семе, али ће то произвести реакцију да се семе исте
количине расеје на суседна поља која су празна, без обзира да ли су откривена или не.
• Ако је збир 4, на том пољу се појави тројанска ружа која изазива реакцију да се појаве
руже на 3 случајно одабрана поља на ливади и замене садржај ових поља.
Ако су на пољу јајашца пужа сабира се количина јајашца и снага млаза воде и у зависности од
збира промене су следеће:
• Ако је збир 2 на том пољу се појављује пуж, али ће то произвести реакцију да пуж уништи
све руже на суседним пољима, без обзира да ли су откривена или не.
• Ако је збир 3, на том пољу се појави тројански пуж која изазива реакцију да се појаве
пужеви на 3 случајно одабрана поља на ливади, замене садржај ових поља, што даље
изазива реакцију да пужеви униште све руже на њима суседним пољима, без обзира да
ли су откривена или не.
Семе руже, руже, тројанске руже, јајашца пужа, пужеви и тројански пужеви живе на ливади али
не чувају информације о ливади, ни на ком пољу ливаде се они налазе, као ни о томе која су
њима суседна поља и шта се на њима налази.
На почетку игре сва поља на ливади су сакривена од играча. Играч у сваком тренутку испаљује
млаз воде на поља чија врста и колона се одређују насумично. Снага млаза воде се одређује
случајно. Уколико се у неком тренутку појави семе на пољима која су откривена (реакција
расејавања на суседна поља) играч прво гађа млазом воде ова поља. Играч наставља да
испаљује млаз воде све док се игра не заврши. Игра се завршава када играч открије сва поља на
којима се налази семе руже и јајашца пужа. Током трајања игре након сваког испаљивања млаза
воде приказати изглед ливаде, и на крају игре изглед ливаде са отвореним пољима и бројем
бодова које је освојио играч. Број бодова играча се одређује на основу броја ружа преосталих
на ливади.
НАПОМЕНА: Решења која не поштују ограничења везана за независност појединих елемената
игре и чување додатних информација у елементима игре неће бити одбачена као
неприхватљива, већ ће број бодова бити умањен у складу са бројем и утицајем прекршених
ограничења.
